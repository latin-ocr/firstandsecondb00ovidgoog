10.

languida permulcens medicata lumina virga.

Nec mora, ialcato nutantem vulnerat ense

qua collo est confine caput, saxoque cruentum

deicit et maculat praeruptam sanguine rupem.

Arge, iaces; quodque in tot lumina lumen habebas, 7²0

exstinctum est, centumque oculos nox occupat una.

Excipit hos volucrisque suae Saturnia pennis

conlocat etgemmis caudam stellantibus implet.
Protinus exarsit nec tempora distulit irae,

horriferamque oculis animoque obiecit Erinyn

paelicis Argolicae, stimulosque in pectore caecos

condidit, et profugam per totum terruit orbern.

Ultimus immenso restabas, Nile, labori.

Quem simulac tetigit, positis in margine ripae s ,

procubuit genibus, resupinoque ardua collo,

¹quos potuit solos, tollens ad sidera vultus,

et gemitu et lacrimis et luctisono mugitu

curn Iove visa queri est finemque orare malorum. ¹

, Coniugis ille suae complexus colla lacertis,

finiat ut poenas tandem, rogat, ‘ln’ que ‘futurum 735

pone metus,’ inquit, ‘numquam tibi causa doloris

haec erit' et Stygias iubet hoc audire paludes.

Ut lenita dea est, vultus capit illa priores

fitque quod ante fuit. Fugiunt e corpore saetae,

cornua decrescunt, fit luminis artior orbis,

contrahitur rictus, redeunt umerique manusque,

ungulaque in quinos 'dilapsa absumitur ungues.

De bove nil superest, formae nisi candor, in illa.

Officioque pedum nymphe contenta duorum

erigitur, metuitque loqui, ne more iuvencae

 

