40 METAMORl’HOSEON 11. tlt-lun.

Nec tibi quadrupedes animosos ignibus illis
quos in pectore habent, quos ore et naribus efflant, ⁸⁵
in promptu regere est. Vix me patiuntur ubi acres
incaluere animi cervixque rep‘ugnat habenis.
At tu, funesti ne sirn tibi muneris auctor,
nate, cave, dum resque sinit, tua corrige vota.
Scilicet ut nostro genitum te sanguine credas, 90
pignera certa petis? Do pignera certa timendo,
et patrio pater esse metu probor. Aspice vultus
ecce meos. Utinamque oculos in pectora posses
inserere et patrias intus deprendere curas l
Denique quicquid habet dives, circumspice, mundus, 95
eque tot ac tantis caeli terraeque marisque
posce bonis aliquid. Nullam patiere repulsam.
Deprecor hoc unum, quod vero nomine poena,
non honor est. Poenam, Pha'e'thon, pro munere poscis.
Quid mea colla tenes blandis, ignare, lacertis? ¹00
Ne dubita, dabitur- Stygias iuravimus undas -
quodcumque optaris; sed tu sapientius opta.'

Finierat monitus. Dictis tamen ille repugnat,
propositumque premit flagratque cupidine currus.
Ergo qua licuit genitor cunctatus ad altos ¹05
deducit iuvenem, Volcania munera, currus.
Aureus arriserat, temo aureus, aurea summae
curvatura rotae, radiorum argenteus ordo.
Per iuga chrysolithi positaeque ex ordine gemmae
clara repercusso reddebant lumina Phoebo. ¹¹0

Dumque ea magnanimus Phaethon miratur opusque
perspicit, ecce vigil rutilo patefecit ab ortu
purpureas Aurora iores et plena rosarum

 

