38 METAMORPHOSEON 11. 24-83.

in solio Phoebus claris lucente smaragdis.
Α dextra laevaque Dies et Mensis et Annus ²5
Saeculaque et positae spatiis aequalibus Horae
Verque novum stabat cinctum florente corona,
stabat nuda Aestas et spicea serta gerebat,
stabat et Autumnus caleatis sordidus uvis,
et glacialis Hiems canos hirsuta capillos.
Inde loco medius rerum novitate paventem
Sol oculis iuvenem, quibus aspicit omnia, vidit,
‘Quae ’¹ que ‘viae tibi causa? Quid hac,' ait ‘arce petisti,
progenieS, Phaethon, haud infitianda parenti ?’
lile refert: ‘0 lux immensi publica mundi, 3⁵
Phoebe pater, si das huius mihi nominis usum,
nec laisa Clymene culpam sub imagine celat,
pignera da, genitor, per quae tua vera propago
credar, et hunc animis errorem detrahe nostris.’
Dixerat. At genitor circum eaput omne micantes 40
deposuit radios, propiusque accedere iussit,
amplexuque dato, ‘Nec tu meus esse negari
dignus es, et Clymene veros,’ ait, ‘edidit ortus.
Quoque minus dubites, quodvis pete munus, ut illud
me tribuente ieras. Promissis testis adesto 45
dis iuranda palus, oculis incognita nostris!
Vix bene desierat, currus rogat ille paternos

inque diem alipedum ius et moderamen equorum.

Paenituit iurasse patrem. Qui terque quaterque
concutiens inlustre caput, ‘Temeraria’ dixit, 50
‘vox mea facta tua est. Utinam promissa liceret

non dare! Confiteor, solum hoc tibi, nate, negarem.
Dissuadere licet. Non est tua tuta voluntas.

 

