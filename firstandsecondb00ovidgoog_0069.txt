tt METAMQRPHOSEON ΙΙ. tes-224.

sic onere adsueto vacuus dat in aera saltus
succutiturque alte similisque est currus inani.
Quod simulac sensere, ruunt tritumque relinquunt
quadriiugi spatium, nec, quo prius, ordine currunt.
lpse pavet. Nec qua commissas flectat habenas,
nec scit qua sit iter3 nec, si sciat, imperet illis.
Τ um primum radiis gelidi caluere Triones
et vetito frustra temptarunt aequore tingi.
Quaeque polo posita est glaciali proxima Serpens,
frigore pigra prius nec ¹formidabilis ulli,
incaluit sumpsitque novas fervoribus iras.
Te quoque turbatum memorant fugisse, Boote,
quamvis tardus eras et te tua plaustra tenebant.
Ut vero' summo despexit ab aethere terras
infelix Phaethon penitus penitusque iacenteS,
palluit, et subito genua intremuere timore,
suntque oculis tenebrae per tantum lumen obortae.
Et iam mallet equos numquam tetigisse paternos,
iam cognosse genus piget et valuisse rogando,
iam Meropis dici cupiens ita iertur, ut acta
praecipiti pinus borea, cui victa remisit
trena suus rector, quam dis votisque reliquit.
Quid iaciat? Multum caeli post terga relictum,
ante oculos plus est. Animo metitur utrumque.
Et modo, quos illi iatum-contingere non est,
prospicit occasus, interdum respicit ortus.
Quidque agat, ignarus stupet et nec irena remittit,
nec retinere valet, nec nomina novit equorum.
Sparsa quoque in vario passim miracula caelo
vastarumque videt trepidus simulacra ferarum.

 

