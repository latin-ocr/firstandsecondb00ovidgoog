AUTOBIOGRAPHY.

Tacta mihi tandem longis erroribus acto
iuncta pharetratis Sannatis ora Getis.
Hic ego finitimis quamvis circumsoner armis,
tristia, quo possum, carmine lata levo.
Quod quamvis nemo est cuius referatur ad aures,
sic tamen absumo decipioque diem.
Ergo quod vivo, durisque laboribus obsto,
nec me sollicitae taedia lucis habent,
gratia, Musa, tibi! Nam tu solacia praebes,
tu curae requies, tu medicina venis. .
Tu dux et comes es. . Tu nos abducis ab Histro,
in medioque mihi das Helicone locum. ¹²0
Tu mihi, quod rarum est, vivo sublime dedisti
nomen, ab exsequiis quod dare iama solet.
Nec, qui detrectat praesentia, Livor iniquo
ullum de nostris dente momordit opus.
Nam tulerint magnos eum saecula nostra poetas, ¹25
non fuit ingenio fama maligna meo,
Cumque ego praeponam multos mihi, non minor illis
dicor et in toto plurimus orbe legor.
Siquid habent igitur vatum praesagia veri,
protinus ut moriar, non ero, terra, tuus. ¹30
Sive favore tuli, sive hanc ego carmine lamam,
iure tibi grates, candide lector, ago.

 

