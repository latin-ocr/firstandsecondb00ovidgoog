42 METAMORPHOSEON 11. rat-164.

quadrupedes ducunt adduntque sonantia trena.
Tum pater ora sui sacro medicamine nati
contigit et rapidae iecit patientia flammae
imposuitque comae radios praesagaque luctus '
pectore sollicito repetens suspiria dixit:
‘Si potes his saltem monitis parere paterna,
parce, puer, stimulis et fortius utere loris.
Sponte sua properant; labor est Inhibere volentes.
Nec tibi directos placeat via quinque per arcus.
Sectus in obliquum est lato curvamine limes,
zonarumque trium contentus tine polumque
effugit australem iunctamque aquilonibus Arcton.
Haesit iter. Manifesta rotae vestigia cernes.
thue ierant aequos et caelum et terra calores,
nec preme nec summum molire per aethera cursum.
Altius egressus caelestia tecta cremabis,
interius terras; medio tutissimus ibis.
Neu te dexterior tortum declinet ad Anguem,
neve sinisterior pressam rota ducat ad Aram ;
inter utrumque tene. Fortunae cetera mando,
quae iuvet et melius quam tu tibi consulat opto.
Dum loquor, Hesperio positas in litore metas
umida nox tetigit. N on est mora libera nobis;
poscimur. Effulget tenebris aurora fugatis.
Corripe lora manu — vei, si mutabile pectus
est tibi, consiliis, non curribus utere nostris
dum potes et solidis etiamnunc sedibus astas,
dumque male optatos nondum premis inscius axes.
Quae tutus spectes, sine me dare lumina terris!
Occupat ille levem iuvenali corpore currum,

 

