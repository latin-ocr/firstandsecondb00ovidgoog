32 METAMORPHOSEON 1. oso-tto.

et, quamvis sopor est oculorum parte receptus,
parte tamen vigilat. Quaerit quoque -—* namque reperta
fistula nuper erat —qua sit ratione reperta.

Tum deus, ‘Arcadiae gelidis in montibus,’ inquit,
‘inter hamadryadas celeberrima Nonacrinas 690
naias una luit, nymphae Syringa vocabant.

Non semel et satyros eluserat illa sequentes

et quoscumque deos umbrosave silva feraxve

rus habet. Ortygiam studiis ipsaque colebat
virginitatedeam. Ritu quoque cincta Dianae ⁶95 ,
falleret et credi posset Latonia, si non

corneus huic arcus, si non toret aureus illi.

Sic quoque fallebat. Redeuntem colle Lycaeo
l’an videt hanc, pinuque caput praecinctus acuta
talia verba refert ' - restabat verba reterre, ρ 700
et precibus spretis fugisse per avia· nympham,
donec harenosi placidum Ladonis ad amnem
venerit; hic illam, cursum impedientibus undis,
ut se mutarent, liquidas orasse sorores,

Panaque, cum prensam sibi iam Syringa putaret,
corpore pro nymphae calamos tenuisse palustres;
dumque ibi suspirat, motos in harundine ventos
effecisse sonum tenuem similemque querenti;
arte nova vocisque deum dulcedine captum,
‘Hoc mihi concilium tecum,’ dixisse, ‘manebit,’
atque ita disparibus calamis compagine cerae
inter se iunctis nomen tenuisse puellae.

Talia dicturus vidit Cyllenius omnes
succubuisse oculos adopertaque lumina somno.
Supprimit extemplo vocem firmatque soporem

 

