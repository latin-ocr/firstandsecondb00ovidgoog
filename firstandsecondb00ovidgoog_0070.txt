ruinartium. 45 '

Est locus in geminos ubi bracchia concavat arcus ¹95
Scorpius et cauda flexisque utrimque lacertis
porrigit in spatium signorum membra duorum.
Hunc puer ut nigri madidum sudore veneni
vulnera curvata minitantem cuspide vidit,
mentis inops gelida formidine lora remisit. 20⁰
Quae postquam summo tetigere iacentia tergo,
exspatiantur equi, nulloque inhibente per auras
ignotae regionis eunt, quaque impetus egit,
hac sine ,lege ruunt, altoque sub aetheie fixis
incursant stellis, rapiuntque per avia currum. t ²05
Et modo summa petunt, modo per declive viasque
praecipites spatio terrae propiore feruntur.
Inferiusque suis fraternos currere Luna
admiratur equos, ambustaque nubila fumant.
Ι Corripitur flammis ut quaeque altissima, tellus, ²10
fissaque agit rimas et sucis aret ademptis.
Pabula canescunt, cum frondibus uritur arbor,
materiamque suo praebet seges arida damno.
Parva queror. Magnae pereunt cunr moenibus urbes,
euntque suis totas populis incendia gentes 2¹5
in cinerem vertunt. Silvae curn montibus ardent,
ardet Athos Taurusque Cilix et Trnolus et Oete
et turn sicca, prius creberrima fontibus, lde
virgineusque Helicon et nondum Oeagrius Haemos
Ardet in immensum geminatis ignibus Aetna ²20
Parnasusque biceps et Eryx et Cynthus et Othrys,
et tandem nivibus Rhodope caritura, Mimasque
Dindymaque et Mycale natusque ad sacra Cithaeron.
Nec prosunt Scythiae sua frigora. Caucasus ardet

 

